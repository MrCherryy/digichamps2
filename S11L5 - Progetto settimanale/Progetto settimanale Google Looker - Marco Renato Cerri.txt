Link foglio google: https://docs.google.com/spreadsheets/d/15NL37BzvBSJXoD4dJ1JEmmqP8JaR83vBhpnPAwsz5MY/edit?usp=sharing
Link dashboard: https://lookerstudio.google.com/reporting/287549b9-68e6-45b5-814b-27c8d0d57400

Commento sul lavoro:
Dal primo giorno della mia partecipazione al corso e fino a oggi ho raccolto il numero di caffè da me consumati in tutti i giorni della settimana, sabato e domenica inclusi. La scelta di includere entrambi i giorni è stata volontaria, sicché in più di un’occasione mi sono comunque ritrovato a ripassare un argomento o a lavorare sui progetti delle Build Week nel weekend. Per lo svolgimento del progetto settimanale odierno ho scelto d’integrare un dataset contente il numero di caffeina (espresso in mg) dei vari tipi di caffè alla mia raccolta dati; il dataset l’ho reperito da Kaggle ed è stato in seguito da me pulito e integrato alla mia raccolta dati mediante la funzione CERCA.X di Excel avendo io consumato solo ed esclusivamente caffè espresso in questi mesi. Ho inoltre utilizzato la funzione SE per suddividere i giorni analizzati nei diversi quadrimestri. Segnalo inoltre che per tutto il corso della giornata di lavoro ho avuto non poche difficoltà a utilizzare lo strumento, se dovuto dalla mia linea WI-FI o da un’instabilità di Google looker stesso non m’è risultato chiaro. Sono stato pertanto costretto a caricare il mio dataset su un foglio google, non essendo riuscito a importare direttamente i due file csv in google looker, che comunque ho allegato qui sopra.  

Report:
La scelta di andare ad analizzare il numero di caffè da me regolarmente assunti ogni giorno ha prodotto dei risultati piuttosto interessanti. Come riportato nelle schede presenti nella pagina principale, la Dashboard, per me sono trascorsi 84 giorni dall’inizio del corso, numero differente da buona parte del resto della classe essendomi unito io a una settimana dal suo inizio. Durante suddetto arco temporale ho bevuto un totale di 159 caffè, assumendo in totale 3,780 mg di caffeina. Il giorno in cui ho ingerito il maggior numero di caffè è stato il lunedì con un totale di 28 caffè; un dato che onestamente non mi ha sorpreso, essendo il lunedì non soltanto il giorno in cui vengono svolti progetti settimanali come il presente, ma anche perché spesso coincidente con la data indicata di presentazione delle Build Week (per non parlare del “trauma” di essere l’inizio settimana per tutti quanti). Andando a osservare gli ulteriori dati da me raccolti, possiamo osservare che in tutti i giorni della settimana assumo in media due caffè al giorno, con la sola eccezione della domenica; la domenica è stata inoltre uno dei quattro giorni, assieme al sabato, al mercoledì e al martedì, in cui per almeno una volta non ho mai assunto caffè. Mentre solo il martedì e il mercoledì sono state le giornate in cui ho assunto massimo tre caffè, contrariamente agli altri giorni della settimana dove sono arrivato a toccare la soglia di quattro caffè al dì. 
Osservando il grafico a barre da me inserito, possiamo notare come nel mese di gennaio ho bevuto un totale di 31 caffè, seguito da febbraio con 29, dicembre con 21 e marzo con 3 – e meno male, visto che siamo solo al 4 di marzo!
Nella pagina successiva ho poi effettuato un’analisi temporale del consumo dei caffè e ho avuto la conferma, confrontando le date evidenziate dai grafici con il calendario presente sul sito Epicode, di come nelle giornate in cui ho assunto quattro caffè al giorno (13 e 14 gennaio, 8, 9, 19 e 26 febbraio) fossero rispettivamente tutte quante giornate subito precedenti o coincidenti con la consegna dei progetti/BW. 
